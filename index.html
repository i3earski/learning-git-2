<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>WIERSZ</title>
    <link rel="stylesheet" href="css/style.css">
</head>
<body>
    <div class="container">
        <header>
            <div class="center-text">
                <h1>
                    <span>WIERSZ</span>
                </h1>    
            </div>
        </header>

        <section>
            <div>
                <h2>Bolesław Leśmian</h2>
                <article>
                    <h2>DUSIOŁEK</h2>
                    <div class="align-content-lyric">
                        <p>Szedł po świecie Bajdała,<br/>
                            Co go wiosna zagrzała, —<br/>
                            Oprócz siebie — wiódł szkapę, oprócz szkapy — wołu,<br/>
                            Tyleż tędy, co wszędy, szedł z nimi pospołu.<br/>
                            <br/>
                            Zachciało się Bajdale<br/>
                            Przespać upał w upale,<br/>
                            Wypatrzył zezem ściółkę ze mchu popod lasem,<br/>
                            Czy dogodna dla karku — spróbował obcasem.<br/>
                            <br/>
                            Poległ cielska tobołem<br/>
                            Między szkapą a wołem,<br/>
                            Skrzywił gębę na bakier i jęzorem mlasnął<br/>
                            I ziewnął wniebogłosy i splunął i zasnął.<br/>
                            <br/>
                            Nie wiadomo dziś wcale,<br/>
                            Co się śniło Bajdale?<br/>
                            Lecz wiadomo, że, szpecąc przystojność przestworza,<br/>
                            Wylazł z rowu Dusiołek, jak półbabek z łoża.<br/>
                            <br/>
                            Pysk miał z żabia ślimaczy, —<br/>
                            (Że też taki żyć raczy!) —<br/>
                            A zad tyli, co kwoka, kiedy znosi jajo.<br/>
                            Milcz, gębo nieposłuszna, bo dziewki wyłają!<br/>
                            <br/>
                            Ogon miał ci z rzemyka,<br/>
                            Podogonie zaś z łyka.<br/>
                            Siadł Bajdale na piersi, jak ten kruk na snopie, —<br/>
                            Póty dusił i dusił, aż coś warkło w chłopie!<br/>
                            <br/>
                            Warkło, trzasło, spotniało!<br/>
                            Coć się stało, Bajdało?<br/>
                            Dmucha w wąsy ze zgrozy, jękiem złemu przeczy, —<br/>
                            Słuchajta, wszystkie wierzby, jak chłop przez sen beczy!<br/>
                            <br/>
                            Sterał we śnie Bajdała<br/>
                            Pół duszy i pół ciała,<br/>
                            Lecz po prawdzie nie długo ze zmorą marudził, —<br/>
                            Wyparskał ją nozdrzami, zmarszczył się i zbudził. <br/>
                            <br/>
                            Rzekł Bajdała do szkapy:<br/>
                            Czemu zwieszasz swe chrapy?<br/>
                            Trzebać było kopytem Dusiołka przetrącić,<br/>
                            Zanim zdążył mój spokój w całym polu zmącić!<br/>
                            <br/>
                            Rzekł Bajdała do wołu:<br/>
                            Czemuś skąpił mozołu?<br/>
                            Trzebać było rogami Dusiołka postronić,<br/>
                            Gdy chciał na mnie swej duszy paskudę wyłonić!<br/>
                            <br/> 
                            Rzekł Bajdała do Boga:<br/>
                            O, rety — olaboga!<br/>
                            Nie dość ci, żeś potworzył mnie, szkapę i wołka,<br/>
                            Jeszcześ musiał takiego zmajstrować Dusiołka? </p>
                    </div>
                </article>
            </div>
        </section>

        <footer>
            <div>
                <p>&copy; 2024 Bolesław Leśmian. All rights reserved.</p>
            
            </div>
        </footer>
    </div>
</body>
</html>
